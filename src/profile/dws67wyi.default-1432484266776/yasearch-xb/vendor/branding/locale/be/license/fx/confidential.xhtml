<?xml version="1.0"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>Палітыка канфідэнцыйнасці</title>
  <style type="text/css">@import url("license.css");</style>
</head>

<body>
<h3>Палітыка канфідэнцыйнасці</h3>

<p><em>Звяртаем Вашу ўвагу на тое, што гэтая Палітыка з 31.03.2011 г. замяняе Пагадненне пра канфідэнцыяльнасць персанальнай інфармацыі. Усе спасылкі на Пагадненне просім лічыць спасылкамі на гэтую Палітыку. З тэкстам Пагаднення, якое дзейнічала ранней, Вы можаце пазнаёміцца па адрасе: http://company.yandex.ru/legal/confidential/old.xml.</em></p>

<p>Гэтая Палітыка канфідэнцыйнасці персанальнай інфармацыі (далей — Палітыка) дзейнічае ў дачыненні да любой інфармацыі, якую ТАА «ЯНДЕКС» і/альбо яго афіліраваныя асобы, уключаючы ўсіх асоб, якія ўваходзяць у адну групу з ТАА «ЯНДЕКС» (далей — Яндекс), могуць атрымаць пра карыстальніка падчас выкарыстання ім любога з сайтаў, сервісаў, служб, прагарам і прадуктаў Яндекса (далей — Сервісы, Сервісы Яндекса). Згода карыстальніка на прадастаўленне персанальнай інфармацыі, якую ён даў у адпаведнасці з гэтай Палітыкай у межах адносін з адной з асоб, якія ўваходзяць у Яндекс, распаўсюджваецца на ўсе асобы, якія ўваходзяць у Яндекс.</p>

<p><strong>Выкарыстанне Сервісаў Яндекса азначае безумоўную згоду карыстальніка з гэтай Палітыкай і ўказаннымі ў ёй умовамі апрацоўкі яго персанальнай інфармацыі; у выпадку нязгоды з гэтымі ўмовамі карыстальнік павінны ўстрымацца ад выкарыстання Сервісаў.</strong></p>

<h3>1. Персанальная інфармацыя карыстальнікаў, якую атрымлівае і апрацоўвае Яндекс</h3>
<p>1.1. У рамках гэтай Палітыкі пад «персанальнай інфармацыяй карыстальніка» разумеюцца:</p>
<p>1.1.1. Персанальная інфармацыя, якую карыстальнік прадастаўляе пра сябе самастойна пры рэгістрацыі (стварэнні ўліковага запісу) альбо ў працэсе выкарыстання Сервісаў, уключаючы персанальныя дадзеныя карыстальніка. Абавязковая для прадастаўлення Сервісаў (аказання паслуг) інфармацыя пазначана спецыяльным чынам. Іншая інфармацыя прадастаўляецца карыстальнікам паводле яго меркавання.</p>
<p>1.1.2 Дадзеныя, якія аўтаматычна перадаюцца Сервісам Яндекса ў працэсе іх выкарыстання пры дапамозе ўсталяванага на ўстройстве карыстальніка праграмнага забеспячэння, у тым ліку IP-адрас, інфармацыя з cookie, інфармацыя пра браўзер карыстальніка (альбо іншую праграму, пры дапамозе якой здзяйсняецца доступ да Сервісаў), час доступу, адрас запытанай старонкі.</p>
<p>1.1.3 Іншая інфармацыя пра карыстальніка, збіранне і/альбо прадастаўленне якой вызначана ў Рэгулюючых дакументах асобных Сервісаў Яндекса.</p>
<p>1.2. Гэтая Палітыка можа прымяняцца толькі да Сервісаў Яндекса. Яндекс не кантралюе і не нясе адказнасць за сайты трэціх асоб, на якія карыстальнік можа перайсці па спасылках, даступных на сайтах Яндекса, у тым ліку ў выніках пошуку. На такіх сайтах у карыстальніка можа збірацца і запытвацца іншая персанальная інфармацыя, а таксама могуць здзяйсняцца іншыя дзеянні.</p>
<p>1.3. Яндекс у агульным выпадку не правярае дакладнасць і праўдзівасць персанальнай інфармацыі, якая прадастаўляецца карыстальнікамі, і не здзяйсняе кантроль за іх дзеяздольнасцю. Аднак Яндекс зыходзіць з таго, што карыстальнік прадастаўляе дакладную, праўдзівую і дастатковую персанальную інфармацыю па пытаннях, якія прапануюцца ў рэгістрацыйнай форме, і падтрымлівае гэтую інфармацыю ў актуальным стане. Наступствы прадастаўлення недакладнай і непраўдзівай інфармацыі вызначаны ў Карыстальніцкім пагадненні.</p>

<h3>2. Мэты збірання і апрацоўкі персанальнай інфармацыі карыстальнікаў</h3>
<p>2.1. Яндекс збірае і захоўвае толькі тыя персанальныя дадзеныя, якія неабходны для прадастаўлення Сервісаў і аказання паслуг (выканання пагадненняў і дамоў з карыстальнікам).</p>
<p>2.2. Персанальную інфармацыю карыстальніка Яндекс можа выкарыстоўваць у наступных мэтах:</p>
<p>2.2.1. Ідэнтыфікацыя бока ў рамках пагадненняў і дамоў з Яндексам;</p>
<p>2.2.2. Прадастаўленне карыстальніку персаналізаваных Сервісаў;</p>
<p>2.2.3. Сувязь з карыстальнікам у выпадку неабходнасці, у тым ліку накіраванне паведамленняў, запытаў і інфармацыі, звязаных з выкарыстаннем Сервісаў, аказаннем паслуг, а таксама апрацоўка запытаў і заявак ад карыстальніка;</p>
<p>2.2.4. Паляпшэнне якасці Сервісаў, зручнасці іх выкарыстання, распрацоўка новых Сервісаў і паслуг;</p>
<p>2.2.5. Таргетаванне рэкламных матэрыялаў;</p>
<p>2.2.6. Правядзенне статыстычных і іншых даследаванняў на аснове абязлічаных дадзеных.</p>

<h3>3. Умовы апрацоўкі персанальнай інфармацыі карыстальніка і яе перадачы трэцім асобам</h3>
<p>3.1. Яндекс захоўвае персанальную інфармацыю карыстальнікаў у адпаведнасці з унутранымі рэгламентамі канкрэтных сервісаў.</p>
<p>3.2. У адносінах да персанальнай інфармацыі карыстальніка захоўваецца яе канфідэнцыйнасць, акрамя выпадкаў добраахвотнага прадастаўлення карыстальнікам інфармацыі пра сябе для агульнага доступу неабмежаванаму колу асоб. Пры выкарыстанні асобных Сервісаў (напрыклад, Мой Круг, Я.ру) карыстальнік пагаджаецца з тым, што пэўная частка ягонай пераснальнай інфармацыі становіцца агульнадаступнай.</p>
<p>3.3. Яндекс мае права перадаваць персанальную інфармацыю карыстальніка трэцім асобам у наступных выпадках:</p>
<p>3.3.1. Карыстальнік яўна выразіў сваю згоду на такія дзеянні;</p>
<p>3.3.2. Перадача неабходна ў рамках выкарыстання карыстальнікам канкрэтнага Сервісу альбо для аказання паслугі карыстальніку. Пры гэтым забяспечваецца канфідэнцыйнасць персанальнай інфармацыі, а карыстальнік будзе яўным чынам інфармаваны пра такую перадачу;</p>
<p>3.3.3. Перадача прадугледжана расійскім альбо іншым дастасавальным заканадаўствам у рамках устаноўленай заканадаўствам працэдуры;</p>
<p>3.3.4. Такая перадача адбываецца ў рамках продажу альбо іншай перадачы бізнесу (цалкам альбо часткова), пры гэтым да асобы, якая набывае, пераходзяць усе абавязкі па захаванні ўмоў гэтай Палітыкі прымяняльна да атрыманай ім персанальнай інфармацыі;</p>
<p>3.3.5. У мэтах забеспячэння магчымасці аховы правоў і законных інтарэсаў Яндекса альбо трэціх асоб у выпадках, калі карыстальнік парушае Карыстальніцкае пагадненне Яндекса.</p>
<p>3.4. Пры апрацоўцы персанальных дадзеных карыстальнікаў Яндекс кіруецца Федэральным законам РФ «Аб персанальных дадзеных».</p>

<h3>4. Унясенне змен карыстальнікам персанальнай інфармацыі</h3>
<p>4.1. Карыстальнік можа ў любы момант унесці змены (абнавіць, дапоўніць) у прадастаўленую ім інфармацыю альбо яе частку, а таксама ў параметры яе канфідэнцыйнасці, выкарыстаўшы функцыю рэдагавання персанальных дадзеных у раздзеле «Пашпарт» альбо ў персанальным раздзеле адпаведнага Сервісу.</p>
<p>4.2. Карыстальнік таксама можа выдаліць прадастаўленую ім у рамках пэўнага ўліковага запісу персанальную інфармацыю, выкарыстаўшы функцыю «Выдаліць акаўнт» у раздзеле «Пашпарт». Пры гэтым выдаленне акаўнта можа прывесці да немагчымасці выкарыстання некаторых Сервісаў Яндекса.</p>

<h3>5. Меры, якія прымяняюцца для аховы персанальнай інфармацыі карыстальнікаў</h3>
<p>Яндекс прымае неабходныя і дастатковыя арганізацыйныя і тэхнічныя меры для аховы персанальнай інфармацыі карыстальніка ад неправамернага альбо выпадковага доступу, знішчэння, унясення змен, блакіравання, капіравання, распаўсюджвання, а таксама ад іншых неправамерных дзеянняў з ёй трэціх асоб.</p>

<h3>6. Унясенне змен у Палітыку канфідэнцыйнасці Дастасавальнае заканадаўства</h3>
<p>6.1. Яндекс мае права ўносіць змены ў гэтую Палітыку канфідэнцыйнасці. Пры ўнясенні змен у актуальнай рэдакцыі ўказваецца дата апошняга абнаўлення. Новая рэдакцыя Палітыкі ўступае ў сілу з моманту яе размяшчэння, калі іншае не прадугледжана новай рэдакцыяй Палітыкі. Актуальная рэдакцыя заўсёды знаходзіцца на старонцы па адрасе http://company.yandex.ru/legal/confidential/.</p>
<p>6.2. Да гэтай Палітыкі і да адносінаў паміж карыстальнікам і Яндексам, якія ўзнікаюць у сувязі з дастасаваннем Палітыкі канфідэнцыйнасці, дастасоўваецца права Расійскай Федэрацыі.</p>

<h3>7. Зваротная сувязь Пытанні і прапановы</h3>
<p>Усе прапановы альбо пытанні наконт гэтай Палітыкі трэба накіроўваць у Службу падтрымкі карыстальнікаў Яндекса, альбо на адрас 119021, Масква, вул. Льва Талстога, 16, ТАА «ЯНДЕКС».</p>

<p><em>Гэты тэкст Палітыкі з'яўляецца яе перакладам з рускай мовы. У выпадку супярэчанняў паміж умовамі Палітыкі на рускай мове і яе перакладам, юрыдычную сілу мае выключна рускамоўная версія Палітыкі.</em></p>

<p><em>Дата апошняга ўнясення змен 31.03.2011 г.</em></p>

<p>&#171;&#171; <a href="license.xhtml#confidential-para">Назад</a></p>

</body>
</html>
